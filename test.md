---
title: Maamaks
text_by: 'maksu- ja tolliamet, Tallinna linnavaraamet'
date: '07-12-2017 00:00'
layout: page
keywords: 'maamaks,mulle kuuluv maa,asukoht,omandiosa,pindala,maamaksu soodustus,kasutusvaldus,hoonestusõigus,MAKIS,maamaksuteade,maksustamishinna akt,tallinn,maamaksumäär,määr'
services:
    -
        text: 'Maamaksu infosüsteemi (MAKIS) andmete päring '
        url: 'https://www.eesti.ee/est/teenused/kodanik/raha_ja_omand_1/maamaksu_andmed'
        visible: true
    -
        text: e-MTA
        url: 'https://www.emta.ee/et/emta_login/nojs'
        visible: true
    -
        text: 'Maksustamishinna aktid Tallinna e-teeninduses '
        url: 'https://taotlen.tallinn.ee/maamaksu_aktid'
        visible: true
    -
        text: 'Maksustamishinna aktidest loobumine '
        url: 'https://taotlen.tallinn.ee/maamaksu_aktidest_loobumine'
        visible: true
laws:
    -
        text: 'Maamaksuseadus '
        url: 'https://www.riigiteataja.ee/akt/117122015052?leiaKehtiv'
        visible: true
related-articles:
    -
        text: 'Maksud ja maksusüsteem'
        url: /et/raha-ja-omand/maksud-ja-raha/maksud-ja-maksusuesteem/
        visible: true
related-institutions:
    -
        text: 'Maksu- ja tolliamet'
        url: 'https://www.emta.ee/et'
        visible: true
    -
        text: Maa-amet
        url: 'https://www.maaamet.ee/et'
        visible: true
    -
        text: 'Tallinna linnavaraamet '
        url: 'http://www.tallinn.ee/est/Tallinna-Linnavaraameti-kontakt'
        visible: true
references:
    -
        text: 'Maamaksust (maksu- ja tolliamet)'
        url: 'https://www.emta.ee/et/eraklient/maa-mets-soiduk-kutus-hasartmang/maamaksust'
        visible: true
    -
        text: 'Tallinna maamaksu üldinfo'
        url: 'http://www.tallinn.ee/est/maa/maamaks'
        visible: true
    -
        text: 'Rekvisiidid maamaksu tasumiseks'
        url: 'https://www.emta.ee/et/eraklient/maksude-ja-nouete-tasumine-volad/rekvisiidid-maksude-tasumiseks'
        visible: true
permalink: /et/raha-ja-omand/maksud-ja-raha/maamaks/
lang: et
---

* Sisukord
{:toc .table-of-contents}

Maamaks on maa maksustamise hinnast lähtuv maks, mille arvutab maksu- ja tolliamet kohalikust omavalitsusest saadud andmete põhjal ning mis laekub täies mahus omavalitsusüksuse eelarvesse.

## Maamaksumäär

Maamaksumäär on **0,1–2,5 protsenti maa maksustamise hinnast aastas**.

Põllumajandussaaduste tootmiseks kasutusel oleva haritava maa ja loodusliku rohumaa maksumäär on 0,1–2,0 protsenti maa maksustamise hinnast aastas.

Maksumäärad kehtestab oma haldusterritooriumil kohaliku omavalitsuse volikogu hiljemalt 31. jaanuariks. 

## Maamaksu arvutamise andmed

Maa-ameti maamaksu infosüsteemist (MAKIS) saavad eraisikud [e-teenusega](https://www.eesti.ee/est/teenused/kodanik/raha_ja_omand_1/maamaksu_andmed) vaadata andmeid, mille põhjal arvutatakse nende maamaksu (isikule kuuluv maa, selle asukoht, isiku omandiosa, maa pindala, kas seda maad arvestatakse maamaksu arvutuses, maamaksu soodustuse liik, kasutusvalduse või hoonestusõiguse olemasolu).

**NB!** Infosüsteemis ei ole kuvatud maamaksu.

Lisainfot maksustatava maa andmete ja maksumäära kohta saate maa asukohajärgsest kohalikust omavalitsusest.

Kohalikud omavalitsused edastavad maamaksu arvutamiseks vajalikud andmed maksustamisaasta 1. veebruariks maksu- ja tolliametile, kes arvutab nende alusel tasumisele kuuluva maamaksusumma ning väljastab maksuteate.

## Maamaksuteade

Maksu- ja tolliamet väljastab maksuteate tasumisele kuuluva maamaksu summa kohta **hiljemalt 15. veebruariks**.

Kui te olete [e-MTAs](https://www.emta.ee/et/emta_login/nojs) registreeritud kasutaja ja teie e-posti aadress on ametile teada, saate maamaksuteate ainult elektroonselt ehk maksu- ja tolliamet edastab teie e-posti aadressile informatsiooni maksuteate e-maksuametis/e-tollis kättesaadavaks muutumise kohta.

Kui maksu- ja tolliametil teie e-posti aadressi pole, saadetakse teatis **SMSiga mobiilinumbrile**. **Paberil maksuteade** saadetakse siis, kui ametil ei ole ei teie e-posti aadressi ega mobiilinumbrit.

Kui te **ei ole maksustamisaasta maamaksuteadet 25. veebruariks kätte saanud, on teil kohustus sellest 30 päeva jooksul maksu- ja tolliametile teada anda**. Sellisel juhul väljastatakse teile uus maksuteade.

Kui te **ei ole saanud ühtegi maamaksuteadet**, on teil kohustus **kirjalikult või elektroonselt teatada maa asukohajärgsele valla- või linnavalitsusele** enda omandis või kasutuses oleva maa suurus ja sihtotstarve.

Kui maksuteates on maksustatava maakasutuse või maksumaksja **andmed ebatäpsed**, tuleb **andmete täpsustamiseks pöörduda maa asukohajärgsesse linna- või vallavalitsusse**.

## Maamaksu tasumine

**Kuni 64-eurone maamaks** mistahes kohaliku omavalitsuse üksuses asuvalt maalt tuleb **tasuda ühe korraga 31. märtsiks**.

Maamaksust, mis **ületab 64 eurot**, tuleb tasuda **31. märtsiks vähemalt pool**, kuid mitte vähem kui 64 eurot. Ülejäänud osa maamaksust tuleb tasuda **hiljemalt 1. oktoobriks**.

Kui maksusumma kokku on vähem kui 5 eurot, maksuteadet ei väljastata.

[E-MTAs](https://www.emta.ee/et/emta_login/nojs) jaotise „Nõuded ja kohustused" -> „Maamaks" alt leiab väljastatud maamaksuteated, maatükkide andmed, maamaksu tasumise tähtaja(d) ja summa(d).

Maamaks tuleb tasuda maksu- ja tolliameti pangakontole, [maksude tasumiseks vajalikud rekvisiidid](https://www.emta.ee/et/eraklient/maksude-ja-nouete-tasumine-volad/rekvisiidid-maksude-tasumiseks) leiate maksu- ja tolliameti kodulehelt.

Rohkem infot maamaksu kohta leiate [maksu- ja tolliameti kodulehelt](https://www.emta.ee/et/eraklient/maa-soiduk-mets-hasartmang/maamaksust).

**Maksu tasumise kohta saate infot maksu- ja tolliametist**: infotelefon 880 0816, e-posti aadress maamaks@emta.ee, Skype’i konto mta.eesti.

## Tallinnas asuvate maatükkide maksustamishinna aktid 

Tallinnas kinnisvara omajad saavad neile koostatud **maatüki maksustamishinna aktidega** tutvuda [Tallinna e-teeninduses](https://taotlen.tallinn.ee/maamaksu_aktid).

Teenus annab ülevaate, millised maksustamishinna aktid on teile Tallinna linnas koostatud, ning võimaldab tutvuda aktides toodud maksustamishinna ja maatüki alusandmetega. Akti andmete alusel arvutab maksu- ja tolliamet inimesele maamaksu. 

Maatüki maksustamishinna akt koostatakse Tallinna kinnisvaraomaniku teavitamiseks, kui suur on tema omandi või omandiosa maksustamishind. 

Maksustamishinna akti saadab Tallinna linnavaraamet kas e-kirjaga või kirjaga teie elukoha aadressile rahvastikuregistris või asukoha aadressile äriregistris (juriidiline isik). 

Kui te **ei soovi paberil akte enam saada**, täitke sellekohane avaldus [Tallinna e-teeninduses](https://taotlen.tallinn.ee/maamaksu_aktidest_loobumine).

Lähemalt saab Tallinna maamaksust lugeda [Tallinna kodulehelt](http://www.tallinn.ee/est/maa/maamaks).
